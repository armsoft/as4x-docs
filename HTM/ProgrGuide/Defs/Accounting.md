---
layout: page
title: "Accounting նկարագրություն"
---

# Հաշվառման նկարագրություն

Եթե փաստաթղթի համար հարկավոր է վարել որևիցե տվյալի ժամանակագրական հաշվառում, ապա այն պետք է նկարագրել համակարգում, նշելով բոլոր հնարավոր գործողությունները, մնացորդային լինելը, արժույթային լինելը և այլն։ Հաշվառումը վարվում է [գործառնությունների](../Functions/Asfact.html) գրանցմամբ [HI](../Database/Hi.html) աղյուսակում։ 

Մինչ գործառնությունների գրանցումը, կարող է հայտնվել գործառնությունների և մնացորդների նախական ցուցադրման մեկ պատուհան։ 

## Շարահյուսություն

``` as4x
Accounting {
    Name = sAccName; 
    Caption = sAccCaption;
    MainFolder = sMainFolder;
    AccFolder = sAccFolder;
    Currency = nCurrencyPresent;
    Remainder = nRemainderPresent;
    Limit = nLimitCheck;
    RoundSumma = nRoundSumma;
    RoundCurSumma = nRoundCurSumma;
    LinkedAccounting = sLinkedAccounting;
    Description = sAccDescription;
    FactHeader = sFactHeader;
    RemHeader = sRemHeader;
    Version = nVersion;

    Operation { Name = sNameOperation1; Caption = sCaptionOperation1; };
    '...
    Operation { Name = sNameOperationN; Caption = sCaptionOperationN; };

    Script {
        Subs and Functions
    };
};
```

Բաղադրիչներն են՝

| Պարամետր | Նկարագրություն |
|--|--|
| sAccName | Հաշվառման ներքին անուն, որի երկարությունը 2 է։ |
| sAccCaption | Հաշվառման անվանում։ |
| sMainFolder | Հաշվառման ենթակա օբյեկտների/փաստաթղթերի թղթապանակի ներքին անուն, որոնց վրա կատարվում են գործառնույթններ և պահպանվում մնացորդները։ |
| sAccFolder | Հաշիվների թղթապանակի ներքին անուն, այդ հաշիվները մասնակցում են դեբետի կամ կրեդիտի թղթակցությանը։ |
| nCurrencyPresent | Հաշվառման արտրժույթային լինելու հայտանիշ։ 0 կամ 1 արժեք ընդունող։ |
| nRemainderPresent | Հաշվառման մնացորդային լինելու հայտանիշ։ 0 արժեքի դեպքում հաշվառումը պահպանում է միայն կատարված գործառնությունները։ 1 արժեքի դեպքում հաշվառումը միայն գումարային է, և պահպանվում է մնացորդը ըստ դեբետ-կրեդիտների։ |
| nLimitCheck | Հաշվառման մեջ գումարային սահմանաչափի ստուգման հայտանիշ։ 0 կամ 1 արժեք ընդունող։ Մինչ գործառնության գրանցումը, վերջնական մնացորդը նախապես ստուգվում է նշանակված ստորին-վերին սահմանների հետ։ |
| nRoundSumma | Հաշվառման դրամային մասի կլորացման աստիճանը (տասական ստորակետից հետո նիշեր)։ |
| nRoundCurSumma | Հաշվառման արժույթային մասի կլորացման աստիճանը (տասական ստորակետից հետո նիշեր)։  |
| sLinkedAccounting | Կցված հաշվառման կոդը։ եթե նշված պարամետրը առկա է, ապա սահմանաչափի գումարի ստուգման ժամանակ մնացորդի մեջ ներառվում է նաև կցված հաշվառման մնացորդը։ Այսինքն կցված հաշվառման մեջի մնացորդը գումարվում է հիմնական հաշվառման մնացորդին, հետո միայն [ստուգվում սահմանաչափերը](../Functions/Functions/AccManagement/CheckLimit.html)։ |
| sAccDescription | Հաշվառման հակիրճ նկարագրությունը։ |
| sFactHeader | Գործառնության նախնական ցուցադրման պատուհանի գլխագրի ձևանմուշը։ Գործառնությունների և մնացորդների նախնական ցուցադրման պատուհանը կարող է և [չցուցադրվել](../Functions/Functions/AccManagement/ShowTrans.html)։ Պատուհանի բովանդակությունը լրացվում է [DisplayFact](../ScriptProcs/DisplayFact.html) և [DispayRem](../ScriptProcs/DisplayRem.html) համակարգային իրադարձությունների մշակիչի մեջ։ |
| sRemHeader | Գործառնության նախնական ցուցադրման պատուհանի մնացորդների գլխագրի ձևանմուշը։ Գործառնությունների և մնացորդների նախնական ցուցադրման պատուհանը կարող է և [չցուցադրվել](../Functions/Functions/AccManagement/ShowTrans.html)։ Պատուհանի բովանդակությունը լրացվում է [DisplayFact](../ScriptProcs/DisplayFact.html) և [DispayRem](../ScriptProcs/DisplayRem.html) համակարգային իրադարձությունների մշակիչի մեջ։ |
| nVersion | (Հնացած) Սահմանում է հաշվառման նկարագրության տարբերակի համարը։ Որը ամրագրված է հետագա օգտագործման համար։ |
| sNameOperation | Հաշվառման գործողության կոդը: |
| sCaptionOperation | Հաշվառման գործողության անվանումը։ |
| Subs and Functions | Նկարագրության սկրիպտային բաժին, որը կարող է պարունակել ինչպես [համակարգային իրադարձությունների մշակիչներ](../scriptstproced.html), այնպես էլ օգտագործողի կողմից գրված պրոցեդուրաներ և ֆունկցիաներ։ |

## Նկատառումներ 

Եթե գործառնության նկարագրության մեջ գործողություններ նկարագրված չեն, այդ դեպքում հաշվառման մեջ ցանկացած գործողություն թույլատրվում է։
